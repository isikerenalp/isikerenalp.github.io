---
layout: post
title:  "Mobile Internet Protocol (Mobile IP)"
author: "Alp Eren Işık"
date:   2019-12-13
categories: [network]
permalink: /:year/:month/:day/:title:output_ext
---
# `Mobile IP Nedir ?`

![Mobil IP](/static/img/posts/mobile-ip/mobil_ip.png)

Mobil cihazların popülaritesinin artması sonucunda kullanıcıların  ihtiyaçlarına cevap vermek amacıyla tasarlanmış bir protokol diyebiliriz. `Mobile IP`, [IETF (Internet Engineering Task Force)](https://ietf.org/) tarafından mobil cihazların internete bağlanması ve bir yerden bir yere hareket ettiklerinde iletişimi sürdürebilmelerine, bağlantıda kalmalarına ve devam eden uygulamaları korumalarına olanak sağlayan açık standart iletişim protokolüdür.

Buradaki ana problem, bir cihaz kendi ana şebekesinden uzaklaşmaya başlayıp normal IP yönlendirmesi kullanılarak artık cihaza erişim sağlanamadığında ortaya çıkar. Bu durum cihazın aktif oturumlarının sonlandırılmasına neden olur. İşte bu noktada farklı bir ağa seyahat ederken kullanıcıların aynı IP adresini tutmalarını sağlamak için `Mobile IP` oluşturuldu ve böylece dolaşımdaki bir bireyin oturum veya bağlantılar kesilmeden iletişime devam edebilmesi sağlandı.

`Mobile IP` ağ katmanında gerçekleştirilen bir protokoldür. Böylece mobil cihazımız bağlantıları ve devam eden uygulamaları korurken farklı türlerden kablolu veya kablosuz ağları kapsayabilir. Örnek olarak uzaktan oturum açma, dosya aktarımı gibi iletişimleri kesintiye uğratmak istemeyiz.

Ayrıca, yazılım lisansları ve erişim ayrıcalıkları gibi bazı şebeke servisleri IP adreslerine dayanır. Bu IP adreslerini değiştirmek ağ servislerini tehlikeye atabilir.

# `Terminolojiler`
Bu protokolün çalışma prensibinden bahsetmeden önce bilmemiz gereken bazı terimlerin/kısaltmaların açıklamalarını yapmak istedim.
- `Mobile Node (MN)`

Cep telefonu gibi ağ dolaşımı yapabilen taşınabilir iletişim cihazı.

- `Home Network`

Mobil düğümün kendisine atanan asıl IP adresinin (ev adresi) ait olduğu ağ.

- `Home Agent (HA)`

Ev ağındaki (Home Network) mobil düğümle (Mobile Node) iletişim için bağlantı noktası görevi gören bir yönlendirici.

- `Home Address`

Ev ağından (Home Network) mobil düğüme (Mobile Node) atanan kalıcı IP adresidir.

- `Foreign Network`

Mobil düğümün (Mobile Node) ziyaret ettiği mevcut şebekedir

- `Foreign Agent (FA)`

Mobil düğümün (Mobile Node) o anda bağlı olduğu yabancı ağdaki (Foreign Network) yönlendiricidir. Paketleri Home Agent üzerinden mobil düğüme (Mobile Node) gönderir.

- `Correspondent Node (CN)`

İnternette mobil düğümle (Mobile Node) iletişim kuran cihaz

- `Care of Address (COA)`

Ev ağından (Home Network) uzaklaşırken Mobil düğüm (Mobile Node) tarafından kullanılan geçici adres.

![Mobil IP](/static/img/posts/mobile-ip/terminologies.jpg)

# `Nasıl Çalışır ?`

![Mobil IP](/static/img/posts/mobile-ip/schema.jpg)

Mobil düğümün  `Foreign Agent` ve `Home Agent` keşfettiği aşamadır. Bir mobil düğüm `(Mobile Node)` önce `ICMP (Internet Control Message Protocol)` yönlendirici keşif mesajlarını kullanarak bağlı konumunu belirler. Bağlı bulunduğu konum yerel ağda ise, normal IP yönlendirme iletişim için kullanılır. Bir mobil düğüm (mobile node) yabancı bir ağa (Foreign Network) taşındığını tespit ettiğinde, mevcut yerini yansıtan `Foreign Agent` dan bir `Care of Address (geçici adres)` alır.

Daha sonra mobil düğümümüz şu anki yerini Foreign Agent ve Home Agent ile kaydeder. Bağlı konum yabancı konum (Foreign Location) olarak tanımlanırsa, mobil düğüm Foreign Agent arar ve kendisini Foreign Location ve Foreign Agent ile birlikte kaydeder. Bunu önce Home Agent'a bildirir ve kendisi ile Home Agent arasında bir tünel oluşturur. Bu aşama sırasında mobil düğüm, mesajı Home Agent a ileten Foreign Agent a bir kayıt isteği mesajı gönderir. Home Agent, kayıt tablosunu Home Address ve Care of Address haritalaması ile güncelledikten sonra bir cevap gönderir.

Daha iyi anlaşılması açısından aşağıdaki şekilde mesajların akışı gösterilmiştir.

![Mobil IP](/static/img/posts/mobile-ip/mobile_network.jpg)

Mobil IP kaydı, paketler dolaşım halindeyken Mobile Node ve Home Agent arasında ki paketleri taşımak için yönlendirme mekanizmasını kurar.

Daha sonra tünelleme (tünel açma) için Home Agent tarafından paketleri dolaşım halindeyken Mobile Node a yönlendirmek için Care of Address ayarlanır.

Kayıt aşamasından sonra, Home Agent, Mobile Node için amaçlanan tüm paketleri içine alır ve bu paketleri tünel boyunca Foreign Agent a iletir. Foreign Agent paketi çözer ve bunları Mobile Node a iletir. Mobile Node dan geri dönüş yolu, Foreign Agent ın Mobile Node için geçit görevi gördüğü standart IP yönlendirme ilkesine göre gerçekleşir.


Daha basit düşünecek olursak bu konuda araştırma yaparken karşılaşmış olduğum posta servisi örneğini verebiliriz. Bu örnekte düşünelim ki sizin bir posta adresiniz (ev adresiniz) ve kullandığınız bir de postaneniz olsun. Şehir dışından size bir mektup yollandığında, bu mektup yerel postane üzerinden sizin adresinize ulaştırılır. (Siz adresten taşınana kadar). Herhangi bir sebepten dolayı şehir dışına çıkarsanız size gelen mektup bulunduğunuz şehirdeki yerel postanenize gelecek ve siz evde olmadığınız için orada kalacaktır. Eğer siz mevcut adresinize yollanan mektupların şehir dışında geçici süreli olarak bulunacağınız adresinizde elinize ulaşmasını isterseniz bu yeni adresinizi evinizin yerel postanesine bildirmeniz gerekecektir. Daha sonra evinizin yerel postanesi size yollanan mektubu şehir dışındaki geçici adresinizin yazılı olduğu başka bir zarfa koyarak size yollayabilir. Siz de bulunduğunuz geçici adrese, evinizin yerel postanesinden gelen zarfları açtığınızda içinden sizin ev adresinize yollanan orijinal mektubunuzu/mektuplarınızı bulabileceksiniz.
